
685
est prima mulier, per quam venit peccatum, de viro
sine femina : sic vir, per quem deletum est pecca-
tum, de femina sine viro. Per illum ruimus, per
hunc surgimus. Et quid in ipsis nuptiis fecit? De aqua
vinum. Quid potentius? Qui poterat talia facere, di-
gnatus est indigere. Qui fecit de aqua vinum, potuit
facere et de lapidibus panem. Eadem polentia erat :
sed tunc diabolus tentavit, ideo Christus non fecit.
Scitis enim quia quando tentatus est Dominus Chri-
stus, hoc ei suggessit diabolus. Esurivit enim, quia
et hoc dignatus est, quia et hoc ad humilitatem perti-
nuit. Esurivit panis, sicut defecit via, sicut vulnerata
est sanitas, sicut mortua est vita. Cum ergo esuriret,
ut nostis, ait illi tentator : Si Filius Dei es, dic lapi-
dibus istis ut panes ﬁant. Et respondit tentatori, do-
cens te respondere tentatori. Ad hoc enim pugnat
imperator, ut milites discant. Quid respondit? Non in
solo pane vivit homo, sed in omni verbo Dei. Et non fe-
cit de lapidibus panes, qui utique sic potuit facere,
sicut de aqua vinum. Ejusdem enim potentiae est fa-
cere de lapide panem : sed non fecit, ut voluntatem
contemneret teutatoris. Aliter enim tentator non vin-
citur, nisi contemuatur. Et cum vicisset diabolum
tentatorem, venerunt Angeli , et ministrabant ei
(Matth. iv, 2, 5, 4, 10). Qui ergo tantum poterat,
quare illud non fecit, et hoc fecit? Lege, imo recole,
quod modo audisti, quando fecit hoc, id est, de aqua
vinum : quid addidit Evangelista? Et crediderunt in
eum discipuli ejus. Numquid tunc diabolus fuerat cre-
diturus?
CAPUT Ill. —— 5. Via ad patriam Christus humilis.
Qui ergo tanta potuit, esurivit, sitivit, fatigatus est,
dormivit, comprehensus est, caesus est, crucifixus
est, occisus est. Ista est via :ambula per humilitatem,
ut venias ad mternitatem. Deus Christus patria est
quo imus : homo Christus via est qua imus. Ad illum
imus, per illum imus : quid timemus ne erremus?
Non recessit a Patre, et venit ad nos. Ubera sugebat,
et mundum continebat. In praesepi jaeebat, et Angelos
pascebat. Deus et homo, idem Deus qui homo, idem
homo qui Deus. Sed non unde homo, inde Deus.
Deus, quia Verbum :homo, quia Verbum caro fa-
ctum est; et Deus manendo, et hominis carnem as-
sumendo; addendo quod non erat, non perdeudo
quod erat. Ergo et modo jam passus per ipsam hu—
militatem, jam mortuus, jam sepultus, jam resurrexit,
jam ascendit in caelum, ibi cst et sedet ad dexteram
Patris : et hic est egens in pauperibus suis. Etiam
hesterno die hoc commendavi Charitati. vestrae(ln
superiore sermone), propter illud quod dixit Natba-
meli : Majas his videbis. Dico enim vobis, videbitis
emtum apertum, et Angelos Dei ascendentes et descen-
dentes ad Filium hominis (Joan. ι, 50, 5i). Quaesivi?
mus quid esset, et diu locuti sumus : numquid et
hodie eadem replicare debemus ?Qui adfuerunt recor-
dentur : breviter tamen commemoro.
CAPUT lV.— 4. Christus et sursum et deorsum.
Christus et dives et pauper. Non diceret, Ascendentes ad
Filium hominis, nisi sursum esset : non diceret, de-
(a) Alias, de Verbis Domini i2.
