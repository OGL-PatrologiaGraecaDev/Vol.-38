ιιε

vimus , cum Evangelium legeretur, ﬁdem nostram in
humilitate laudari. Ad domum quippe Ccnturionis
cum se promitteret Dominus Jesus iturum, ut pue-
rum ejus sanaret, ille respondit : Non sum dignus
ut sub tectum meum intres : sed tantum die verbum , et
ξ sanabitur. Diccudo se indignum , praestitit dignum ;
ᾖ nonin cujus parietes, sed in cujus cor Christus in-
traret. Neque hoc diceretcum tanta ﬁde et humilitate ,
nisi illum, quem timebat intrare in domum suam ,
corde gestaret. Nam non erat magna felicitas, si Do-
minus Jesus intraret in parietes ejus , et non esset in
pectore ejus. Magister quippe humilitatis et verbo et
exemplo, discubuit et in domo cujusdam pharisaei
superbi, nomine Simonis (Luc. vn, 56). Etcum in
domo ejus recumberet, non erat in corde ejus ubi
caput Filius hominis reclinaret.
2. Superbus a discipulam Christi repulsus. Vita
animas, Deus. lta enim quemdam superbum, quan-
tu_m intelligitur ex verbis ipsius Domini , ultro secum
ire cupientem , a suo diseipulatu revocavit. Sequar
te, Domine, ait, quocumque ieris. Et Dominus iu ejus
corde invisibilia videns: Vulpes, inquit, foveas ha-
bent, et volatilia caeli nidos : Filius autem hominis non
habet ubi caput suum reclinet. Hoc est , Habitant in te
insidia} sicut vulpes , habitat superbia sicut οωιί vo-
latilia : Filius autem hominis simplex contra insidias,
humilis contra superbiam , non habet ubi caput suum
reclinet. Et ipsa reclinatio capitis , non erectio , hu-
militatis magistra est. Revocat ergo istum ire cupien-
tem , trahit alium recusantem. Eodem quippe loco
ait cuidam : Sequere me. Et ille : Sequar te , Domine :
sed sine me primo ire et sepelire patrem meum. Pie qui-
dem exeusavit: et ideo dignior cujus excusatio re-
moveretur , vocatio ﬁrmaretur. Pium erat quod vole-
bat facere : sed docuit magister quid deberet praepo-
nere. Volebat enim eum esse vivi verbi praedicatorem,
ad faciendos victuros. Erant autem alii, per quos
illa necessitas impleretur. Sine, inquit, mortuos sepe-
lire mortuos suos (Id. ix , 57-60). [nﬁdeles cadaver
quando sepeliunt , mortui mortuum sepeliunt. Illius
corpus animam perdidit: illorum anima Deum. Sicut
enim vita corporis anima est : sic vita animae Deus.
Sicut exspirat corpus , cum animam emittit : ita ex-
spirat anima ,:cum Deum amittit. Deus amissus , mors
anima: : anima emissa , mors corporis. Mors corporis
necessaria : mors anima: voluntaria. _
3. Ccnturionis ﬁdes in humilitate. Discumbebat
ergo Dominus in domo phariszei cujusdam superbi.
ln domo ejus erat, ut dixi; et iu pectore ejus non
erat. In hujus vero Ccnturionis domum non intravit ,
et pectus possedit. Zacchaeus vero Dominum et domo
suscepit, et animo (Id. xu, 6). Hujus tamen ﬁdes in
humilitate laudatur. Dixit enim , Non sum dignus ut
sub tectum meum intres. Et Dominus , Amen dico vobis,
non inveni tantam ﬁdem in Israel : secundum carnem.
Nam et iste jam Israelites erat secundum spiritum.
Venerat Dominus ad lsraelem carnalem ,, id est, ad
Iudaeos, ibi primum quaerere oves perditas , in quo
populo , et de quo populo etiam corpus assumpserat:
Emendantur ad Mss.
